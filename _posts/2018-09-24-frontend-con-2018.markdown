---
layout: post
title:  "FRONTEND CON 2018 zbliża się wielkimi krokami. Wśród gwiazd m.in. Harry Roberts"
date:   2018-09-24 19:05:22+0200
categories:
tags:  javascript css konferencja
author: magda
description: Jeszcze tylko kilka tygodni dzieli nas od Frontend Con 2018!
image:
  url: "/img/front-end-con.jpg"
  alt: "Grafika przedstawiająca technologie front-end jako superbaterów"
  attribution: (c) Copyright 2018 FrontEnd Connect
noads: true
---

Jeszcze tylko kilka tygodni dzieli nas od Frontend Con 2018! Patrząc na duży sukces zeszłorocznej edycji i listę ekspertów zaproszonych w tym roku spodziewamy się wydarzenia na światowym poziomie.

Frontend Con jest jedną z największych konferencji technicznych w Europie, w pełni poświęconej technologiom frontendowym. Tegoroczna edycja odbędzie się 4 i 5 grudnia, w kultowych wnętrzach warszawskiego Pałacu Kultury i Nauki.

<!-- more -->

Line-up konferencji jest spektakularny. Wystąpi kilkudziesięciu ekspertów o międzynarodowej renomie. Zobaczymy m.in. Harry’ego Robertsa, który opowie o wpływie wykorzystania zewnętrznych dostawców (czcionki, analityka, reklamy etc.) na wydajność tworzonych stron, Asima Hussaina, który opowie o możliwościach, jakie daje wykorzystanie mechanizmów sztucznej inteligencji w aplikacjach javascriptowych, a Nader Dabit zaprezentuje sposoby tworzenia bezserwerowych aplikacji webowych w oparciu o AWS Amplify. Wszystkich gwiazd i tematów prelekcji nie sposób tu wymienić, znajdziecie je na [www.frontend-con.io](https://www.frontend-con.io).

Nie zabraknie oczywiście sesji live coding, lightening talks, panelu Q&A, spotkań kuluarowych z prelegentami, czy okrągłych stołów technologicznych (ang. Technology Round Table). Stolik technologiczny to rozwiązanie, które zebrało bardzo dobre recenzje przy okazji zeszłorocznej edycji Frontend Con i polega na utworzeniu dla wybranych rozwiązań i frameworków frontendowych (np. Angular, Vue, React, GraphQL) stolika eksperckiego. Podczas sesji każdy z uczestników, w swobodnej atmosferze rozmów kuluarowych będzie mógł podejść do wybranych ekspertów, porozmawiać o swoich doświadczeniach, codziennych wyzwaniach oraz uzyskać poradę dotyczącą problemów które spotyka w swoich projektach.

Pierwszy dzień konferencji zamyka legendarne już Frontend Heroes Afterparty.

Konferencji towarzyszą jednodniowe warsztaty techniczne Tech Master Class, które odbędą się 3 grudnia. Poprowadzą je m.in. Damian Dulisz z zespołu Vue.js, Kristijan „Kitze” Ristovski z React Academy, Katerina Skroumpelou z Upstream, czy wspomniani wcześniej Harry Roberts, Asim Hussain i Nader Dabit.

Zainteresowanie konferencją i warsztatami technicznymi jest duże. „Znakomita większość uczestników to polscy miłośnicy frontendu, ale część biletów na konferencję i warsztaty towarzyszące Frontend Con 2018 wykupiły firmy zagraniczne” – mówi Emilia Łuszkiewicz, współorganizująca konferencję – „Mamy zapytania z różnych krajów, szczególnie z Europy Zachodniej i Centralnej. Polacy mogą być dumni, że Frontend Con stał się ważnym punktem na międzynarodowej mapie konferencji technicznych”.

Tegoroczna edycja Frontend Con stanie się kolejnym krokiem milowym dla ciągle rosnącej popularności technologii frontendowych. Jest to ważna inicjatywa dla całego community, które w dobie nieustannie zmieniających się trendów projektowych ma potrzebę śledzenia nowinek technicznych i wymiany swoich doświadczeń z kolegami z branży. Podczas tych dwóch dni każdy znajdzie wiele ciekawych tematów dla siebie, nawiąże nowe kontakty branżowe i weźmie udział w wielu interesujących dyskusjach kuluarowych z ludźmi podzielającymi jego pasję.

Konferencja odbędzie się 4 – 5 grudnia 2018 w Pałacu Kultury i Nauki, pl. Defilad 1 w Warszawie. Warsztaty Tech Master Class odbędą się 3 grudnia 2018. Bilety można zakupić na stronie [www.frontend-con.io](https://www.frontend-con.io).

Szerszych informacji udziela Organizator:

* Tel: (+48) 608 348 444
* Email: hello@frontend-connect.io
