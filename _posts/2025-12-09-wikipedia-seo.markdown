---
layout: post
title: "Wikipedia + SEO: Jak Dodać Artykuł?"
date: 2025-12-09 19:34:01+0100
categories:
tags: wikipedia seo
author: jcubic
description: Artykuł na Wikipedii, lub chociaż link, uważany jest często jako święty Graal SEO. W tym artykule postaram się wyjaśnić jak dodawać treści do Wikipedii, aby nie zostały usunięte przez Wikipedystów.
image:
  url: "/img/wikipedia-globe.jpg"
  alt: "Ręce trzymające wydrukowane w 3D logo Wikipedii oraz text: Wikipedia+SEO"
  width: 800
  height: 591
  attribution: "[Wikimedia Foundation](https://commons.wikimedia.org/wiki/File:10_sharing_book_cover_background.jpg), CC BY-SA 3.0 <https://creativecommons.org/licenses/by-sa/3.0>, via Wikimedia Commons"
---

Artykuł na Wikipedii lub chociaż link, uważany jest często jako święty Graal SEO.
Niestety nie każdy byt, można dodać do Wikipedii. W tym artykule postaram się wyjaśnić jak dodawać
treści do Wikipedii, aby nie zostały usunięte przez Wikipedystów.

<!-- more -->

## Rodzaje usuwania zmian na Wikipedii

W Polskiej Wikipedii jest kilka rodzajów usuwania zmian:

1. ek, czyli ekspresowe kasowanie, każdy może dodać ek-a do artykułu, który jest ewidentnie marketingowy, jest spamem, lub żartem.
2. Cofnięcie do brudnopisu, gdy artykuł nie spełnia wymogów Wikipedii. Jest np. źle sformatowany.
3. DNU, czyli poczekalnia. Tam trafiają artykuły, nad którymi toczy się dyskusja nad usunięciem lub pozostawieniem w Wikipedii. Każdy może zabrać głos w dyskusji. DNU jest to także czas, aby poprawić artykuł, np. wykazać, że temat jest encyklopedyczny. Można dodać więcej źródeł. Poprawić coś lub usunąć. Decyzję ostateczną podejmuje jeden z Administratorów. Głosy muszą być jednomyślne, jeśli jest jakaś wątpliwość i ktoś uważa, że artykuł jest encyklopedyczny, poda jakiś argument. To artykuł zostaje przez brak konsensusu.

## Gdzie dodać link w Wikipedii?

Jest kilka zasad dodawania linków zewnętrznych do Wikipedii.

1. Linki mogą być tylko w:
   * sekcji Linki zewnętrzne na końcu artykułu
   * przypisach
   * W infoboksie (ramka z podsumowaniem po prawej stronie)
2. Źródłem (w przypisie) musi być wiarygodne źródło. Link do bloga firmowego może zostać skasowany.
3. Linki zewnętrzne muszą dodawać więcej informacji do artykułu. Wzbogacać go o dodatkowe treści.
4. W infoboksie oraz w linkach zewnętrznych można dodać link do oficjalnej strony bytu, który opisujesz.


Zobacz: [Zasady wstawiania linków zewnętrznych](https://pl.wikipedia.org/wiki/Wikipedia:Zasady_wstawiania_link%C3%B3w_zewn%C4%99trznych)

## Zasady encyklopedyczności

Zasady na temat tego, co nadaje się do Wikipedii, a co nie, są wypracowywane przez społeczność Wikipedystów na przestrzeni lat.
Dlatego to, co nadaje się w angielskiej Wikipedii, nie koniecznie musi się nadawać w Polskiej i odwrotnie. To samo tyczy się innych wersji językowych.

Sprawdź propozycje kryteriów dla:

* [Przedsiębiorstw](https://pl.wikipedia.org/wiki/Wikipedia:Propozycje_kryteri%C3%B3w_encyklopedyczno%C5%9Bci/Przedsi%C4%99biorstwa)
* [stron internetowych](https://pl.wikipedia.org/wiki/Wikipedia:Propozycje_kryteri%C3%B3w_encyklopedyczno%C5%9Bci/Strony_internetowe)

Ogólne wytyczne na temat [encyklopedyczności](https://pl.wikipedia.org/wiki/Wikipedia:Encyklopedyczno%C5%9B%C4%87)

## Jak dodać poprawnie artykuł do Wikipedii?

1. Pierwsza rzecz, warto założyć konto.
2. Oraz zacząć w brudnopisie.
3. Warto zacząć pisanie od znalezienia źródeł, powinny one być niezależne. W przypadku firm nie mogą to być np. notki prasowe ani np. blog firmowy. Więcej można przeczytać na stronie [Weryfikowalność](https://pl.wikipedia.org/wiki/Wikipedia:Weryfikowalno%C5%9B%C4%87). Jest to jedna z głównych zasad Wikipedii.
4. Można się zapytać twojego przewodnika czy artykuł jest ok i można go opublikować.

## Główne zasady Wikipedii

* [Weryfikowalność](https://pl.wikipedia.org/wiki/Wikipedia:Weryfikowalno%C5%9B%C4%87)
* [Neutralny punkt widzenia](https://pl.wikipedia.org/wiki/Wikipedia:Neutralny_punkt_widzenia)
* [Encyklopedyczność](https://pl.wikipedia.org/wiki/Wikipedia:Encyklopedyczność)
* [Nie przedstawiamy twórczości własnej](https://pl.wikipedia.org/wiki/Wikipedia:Nie_przedstawiamy_tw%C3%B3rczo%C5%9Bci_w%C5%82asnej)
* [Prawa autorskie](https://pl.wikipedia.org/wiki/Wikipedia:Prawa_autorskie)

Artykuł musi być neutralny, nie wolno używać słów jak "najlepszy na rynku", natomiast można napisać "najlepszy według magazynu Forbes" i przypis. Nie może to być tekst marketingowy. Zobacz hasło: [Unikaj wyrażeń zwodniczych](https://pl.wikipedia.org/wiki/Wikipedia:Unikaj_wyrażeń_zwodniczych). Nie można pisać z głowy, treści muszą bazować na wiarygodnych źródłach, które są niezleżne. Treści nie mogą być skopiowane z innego miejsca, chyba że objęte są odpowiednią licencją, zazwczyaj [Creative Commons](https://pl.wikipedia.org/wiki/Creative_Commons).

## Wiarygodne źródła

Wiarygodnymi źródłami są np. ogólno-polskie prasie, gazety pokroju Wyborczej, Rzeczpospolitej, czy Wprost. Mogą to być także lokalne media, np. Dziennik Bałtycki. Ważne, aby to nie był jakiś mało znany blog i tym podobne. Wiarygodne są także recenzowane artykuły naukowe, czy książki.

## Jaka firma nadaje się do Wikipedii?

Według propozycji kryteriów (link wyżej). O encyklopedyczności może świadczyć to, że dostała jakieś nagrody i wyróżnienia. Przy czym nagroda musi być to znaczna nagroda. Nagroda jest to przesłanka, że firma może być ency, ale wcale nie musi być.

Firma jest znana na rynku. Piszą o niej media niezależne. Duże znaczenie ma to, czy jest to spółka giełdowa.

**UWAGA**: Jeśli firma nie nadaje się do Wikipedii teraz, nie oznacza, że nie będzie się nadawać już zawsze.

## Jak nie Wikipedia to co?

Wikipedia to nie jedyny taki projekt, gdzie można dodać linki. Poniżej tzw. projekty siostrzane gdzie można umieścić link:
* [Wikidane](https://pl.wikipedia.org/wiki/Wikidane) - jest to baza wszystkiego, tzw. Graf Wiedzy. Można tam dodać firmę czy osobę (np. szefa firmy), które nie nadają się do Wikipedii.
  Dodanie wpisu w Wikidanych może prowadzić do powstania wpisu w [Grafie Wiedzy Google](https://pl.wikipedia.org/wiki/Google_Knowledge_Graph).
* [Wikimedia Commons](https://pl.wikipedia.org/wiki/Wikimedia_Commons) - czyli zasoby medialne Wikipedii. Można zrobić zdjęcie budynku firmy oraz jego szefa. Dodać kategorię ze zdjęciami firmy, połączyć z Wikidanymi. Zdjęcie może zawierać źródło, skąd pobrane jest zdjęcie. Należy jednak pamiętać, że zdjęcie na stronie musi mieć odpowiednią [licencje Creative Commons](https://pl.wikipedia.org/wiki/Licencje_Creative_Commons).
* [WikiNews](https://pl.wikinews.org) - można tam dodać newsy na temat firmy. Uwaga, muszą być aktualne.


**UWAGA**: Edycja powyższych serwisów może być trudniejsza niż Wikipedii, która zawiera tzw. Edytor Wizualny, który działa tak ja Word, czyli tzw.
[WYSIWYG](https://pl.wikipedia.org/wiki/WYSIWYG).

## Płatne edycje i konsultacje z Wikipedii

Jeśli zainteresował cię temat, edycji Wikipedii, masz jakieś hasło, które chcesz dodać, oferuje [płatne edycje i konsultacje](https://wikipedia.jcubic.pl/).

Dodatkowo do 16 lutego 2026 na WOŚP wystawione jest moje szkolenie: „[Wikipedia+SEO i nie tylko](https://allegro.pl/oferta/2-dniowe-szkolenie-wikipedia-seo-i-nie-tylko-18136151156)”.
