---
layout: post
title:  "10 książek o tym jak powstał Internet i Komputery"
date:   2019-12-08 22:39:14+0100
categories:
tags: książki internet linux open-source unix www hacking
author: jcubic
description: Historia komputerów, internetu oraz UNIXa/LINUXa na 50-tą rocznicę powstania internetu.
image:
  url: "/img/ken-thompson-dennis-ritchie-pdp-11.jpg"
  alt: "Zdjecie przedstawiające Kena Thmpsona oraz Denisa Riche przed komputerem PDP-11"
  width: 800
  height: 641
  attribution: "[Peter Hamer](https://www.flickr.com/people/30188295@N07), żródło [commons.wikimedia.org](https://commons.wikimedia.org/wiki/File:Ken_Thompson_(sitting)_and_Dennis_Ritchie_at_PDP-11_(2876612463).jpg), licencja [CC BY-SA](https://creativecommons.org/licenses/by-sa/2.0/deed.en)"
---

W tym roku, czyli w 2019,
[Internet obchodził 50 urodziny](https://www.chip.pl/2019/10/internet-obchodzi-dzis-50-urodziny/).
Dokładnie 29 października 1969, wysłana została wiadomość "LO" między pierwszymi węzłami
ARPANET-u. Jest to ostatnia szansa, aby napisać wpis, jaki miałem zamiar (jest grudzień).  A jest
nim 10 książek o historii komputerów i internetu, plus dwie bonusowe pozycje. Internet to w dużej
mierze Open Source (chodzi o zasadę współpracy, niekoniecznie o sam ruch), który wywodzi się z ruchu
Free Software, a który z kolei wywodzi się z ruchu hakerskiego i swobodnego dzielenia się
kodem. Mówiąc haker, mam na myśli oryginalne znaczenie tego słowa, czyli eksperta od informatyki
(uber-programistę). Jest też historia UNIX'a i Linux'a, bez których historia byłaby niekompletna
oraz historia komputerów osobistych (ang. personal computer).

<!-- more -->

## 1. Innowatorzy
### O tym, jak grupa hakerów, geniuszy i geeków wywołała cyfrową rewolucję

![Książka: Innowatorzy](/img/ksiazka-innowatorzy-sm.jpg)

Innowatorzy, jest to jedna z najogólniejszych książek. Opowiada o historii komputerów od Ady
Lovlace, pierwszej programistki, do współczesności.  Autorem książki jest
[Walter Isaacson](https://pl.wikipedia.org/wiki/Walter_Isaacson), autor biografii Steve'a
Jobsa, Einsteina oraz Leonard da Vinci. Bardzo ciekawa lektura.

Zobacz książkę na [ceneo.pl](https://www.ceneo.pl/47950478)
oraz [lubimyczytac.pl](http://lubimyczytac.pl/ksiazka/3859860/innowatorzy-o-tym-jak-grupa-hakerow-geniuszy-i-geekow-wywolala-cyfrowa-rewolucje).

## 2. Weaving the Web

![Książka: Weaving the Web](/img/ksiazka-weaving-the-web-sm.jpg)

To historia o World Wide Web czyli sieci (ang. Web), co może być uważane przez niektórych, za sam
Internet.  Web czyli sieć (po polsku najlepiej nazywać ją siecią WWW) powstała znacznie później, a
jej historia spisana została przez projektanta www, czyli
[Tima Bernersa-Lee](https://pl.wikipedia.org/wiki/Tim_Berners-Lee). Książkę można podzielić na
dwie części. Historia i przyszłość, w której autor snuje domysły oraz marzenia, na temat tego czym
może być sieć przyszłości (opisuje głównie Semantyczna Sieć).

Zobacz książkę na [ceneo.pl](https://www.ceneo.pl/3162631)

Warto także wspomnieć o ciekawym projekcie, jakim jest newsletter i strona (po angielsku)
o [historii sieci www](https://thehistoryoftheweb.com/).

## 3. Prawdziwa Historia Internetu

![Książka: Prawdziwa Historia Internetu](/img/ksiazka-prawdziwa-historia-internetu-sm.jpg)

Książka słaba technicznie, prawdopodobnie nie było przy jej tworzeniu osoby odpowiedzialnej za
sprawdzenie merytoryczne, korektę czy łamanie. Warto jednak przeczytać, przede wszystkim ze względu
na historię polskiego internetu. Nie warto jednak czytać tylko tej pozycji, ponieważ trzeba sobie
zweryfikować różne informacje. W książce pojawiają, się oprócz literówek, też błędy logiczne.

Książka przypomina taką bardzo dużą stronę internetową, wydaną pod postacią książki. Bez jakiś
większych korekt. Chociaż jej powstanie pewnie wymagało dużo pracy.

Zobacz na [ceneo.pl](https://www.ceneo.pl/56229679)
oraz [lubimyczytac.pl](http://lubimyczytac.pl/ksiazka/4835308/prawdziwa-historia-internetu---wydanie-iii-rozszerzone).

## 4. Steven Levy Hackers
### Heroes of the Computer Revolution

![Książka: Hackers: Heroes of the Computer Revolution](/img/ksiazka-hackers-sm.jpg)

Bardzo ciekawa książka, opisująca historię hakerów, czyli pierwotnie uber-programistów, siedzących
po nocach i piszących programy komputerowe. Historia hakerów to komputerowe ośrodki badawcze na
uniwersytetach w Stanach Zjednoczonych z MIT na czele.  W książce występują, także hakerzy piszący
gry komputerowe oraz ci, którzy stworzyli pierwsze komputery z Apple I na czele.

Książka trochę cięższa jeśli chodzi o język angielski, przynajmniej dla mnie, słownik lub telefon
trzeba mieć pod ręką.

Poniżej link do e-booka, fizyczna kopia chyba tylko przez
[amazon.co.uk](https://www.amazon.co.uk/Hackers-Heroes-Computer-Revolution-Anniversary/dp/1449388396/).

## 5. Where Wizards Stay Up Late
### The origins of The Internet

![Książka: Where Wizards Stay Up Late](/img/ksiazka-wizards-sm.jpg)

Strony www to nie cały internet, a ta książka opowiada o historii internetu, począwszy od pierwszego
pomysłu. Opisuje ARPANET od pomysłu do realizacji. Email.  Pierwsze protokoły. Wprowadzenie TCP/IP
(z książki dowiedziałem się, że model OSI to tak naprawdę coś, co nie istnieje w Internecie, wyparty
przez TCP/IP, który wcale nie bazuje na OSI).  Opisuje też mechanizm RFC, czyli dokumentów
opisujących standardy Internetu.

Bardzo ciekawa i wciągająca historia o powstaniu ARPANETu i wszystkiego, dzięki któremu mamy dzisiaj
internet.  Jest to historia bardzo spójna, tak różna od książki "Prawdziwa Historia Internetu". Warto
przeczytać obie książki.

Zobacz w [ceneo.pl](https://www.ceneo.pl/3441299).

## 6. UNIX
### A History and a Memoir

![Książka: UNIX: A History and a Memoir](/img/ksiazka-unix-history-sm.jpg)

Książka [Briana Kernighana](https://pl.wikipedia.org/wiki/Brian_Kernighan), na temat historii systemu
UNIX.  Kernighan jest bardzo znaną osoba związaną z UNIX'em. Jest autorem słynnej książki o języku C
napisaną wspólnie z
[Denisem Riche](https://pl.wikipedia.org/wiki/Dennis_Ritchie) (twórcą języka C)
wersja z książki obu panów, jest nazywana K&R od ich nazwisk.

Ciekawostką jest to, że w książce o historii UNIXa, widnieje Copyright 2020, mimo że wyszła pod koniec
2019 (pewnie miała dopiero wyjść po nowym roku).

Dostępny na [amazon.co.uk](https://www.amazon.co.uk/UNIX-History-Memoir-Brian-Kernighan/dp/1695978552/).

## 7. W Obronie Wolności
### Krucjata Hakera na rzecz Wolnego Oprogramowania

![Książka: W Obronie Wolności - Richad Stallman](/img/ksiazka-obrona-wolnosci-sm.jpg)

Książka o Richardzie Stallmanie (RMS), czyli osoby, dzięki której mamy dzisiaj GNU/Linuxa i ruch
Open Source. Mimo że sam się od tego ruchu odżegnuje i propaguje ruch wolnego oprogramowania
(ang. Free Software), w którym głównie chodzi o to, aby użytkownicy komputerów mieli wolność, do
robienia z komputerem co im się podoba, ponieważ jest ich własnością. Oczywiście nie łamiąc innych
praw.

Co ciekawe, książka została wydana z licencją GNU (a dokładnie
[GNU Free Documentation License](https://pl.wikipedia.org/wiki/GNU_Free_Documentation_License)), dzięki
temu Stallman i FSF mogą wydawać swoje własne, poprawione wersje. Dostępna jest poprawiona wersja
2.0 z inną okładką (co jest wymogiem licencji), dostępna w
[sklepie fundacji](https://shop.fsf.org/collection/books-docs).

## 8. Fire in the Valley
### The Birth and Death of the Personal Computer

![Książka: Fire in the Valley](/img/ksiazka-fire-valley-sm.jpg)

Historia komputerów osobistych, niestety nie mogę nic o niej więcej napisać, ponieważ jeszcze nie
czytałem. Leży i czeka na półce.  Jeśli jesteś ciekawy, zobacz opinie na stronie
[amazon.co.uk](https://www.amazon.co.uk/Fire-Valley-Birth-Personal-Computer/dp/1937785769), gdzie
można ją kupić.

## 9. iWoz
### Od Komputerowego Geeka do Kultowej Ikony
### Jak wynalazłem Komputer osobisty, współtworzyłem Apple'a i dobrze się przy tym bawiłem

![Książka: iWoz (Historia Apple)](/img/ksiazka-iwoz-sm.jpg)

Historia komputerów osobistych, z punktu widzenia Steve'a Wozniaka, twórcy pierwszych komputerów
Apple. Rolą Steve Jobsa w firmie, był marketing oraz wizja, natomiast Woz był przede wszystkim
inżynierem. Oto jego historia.

Polska wersja dostępna chyba tylko na [allegro.pl](https://allegro.pl/listing?string=iWoz&search_scope=).

## 10. Krótka Historia Informatyki

![Książka: Krótka Historia Informatyki](/img/ksiazka-historia-informatyki-sm.jpg)

Książka Ryszarda Tadusiewicza, profesora AGH. Dla mnie znanego głównie z książek o sztucznych
sieciach neuronowych, podawanych jako literatura do wykładów z Inteligencji Obliczeniowej na studiach.
Ta pozycja to początki komputerów i internetu. Tej także jeszcze nie przeczytałem, tylko przejrzałem
na szybko.

Zobacz na [ceneo.pl](https://www.ceneo.pl/86332843).

## Bonus

Jako bonus możecie sięgnąć po dwie pozycje o historii Linuxa i Open Source. Które są dopełnieniem
historii z poprzednich dziesięciu książek.

## Linux: po prostu dla zabawy (ang. Just for Fun)

![książka: Linux: po prostu dla zabawy](/img/ksiazka-linux-dla-zabawy-sm.jpg)

Autorem jest sam Linus Torvals, któremu (domyślam się) pomógł pisarz David Diamond.

Książka prawie nie dostępna w języku polskim, ale można ją dorwać na
[amazon.co.uk](https://www.amazon.co.uk/Just-Fun-Story-Accidental-Revolutionary/dp/0066620732)
w wersji angielskiej.

## Rebel Code
### Inside Linux and the Open Source Revolution

![Książka: Rebel Code](/img/ksiazka-rebel-code-sm.jpg)

Bardzo ciekawa pozycja, bardzo łatwo się czyta jak na książkę po angielsku. O wiele lżejsza niż
Hakerzy, jeśli chodzi o język.

Zobacz na [ceneo.pl](https://www.ceneo.pl/3479079).

*[OSI]: czyli ISO OSI RM, ang. ISO Open Systems Interconnection Reference Model
*[MIT]: Massachusetts Institute of Technology
*[FSF]: Free Software Foundation
*[RFC]: Request For Comments
